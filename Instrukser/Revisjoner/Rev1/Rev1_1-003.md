# Revisjon: 1-003_Generell-risikovurdering.md

- Bruk eksisterende/gammel instruks som utgangspunkt for å revisjonen.
- Instruksen skal være kort og konsis, og skal være enkel å forstå.
- Instruksen skal være skrevet på norsk.
- Instruksen skal inneholde relevante detaljer for bedriften.
- Se README.md i root-mappa for bedriftens informasjon.

## Eksisterende/gammel instruks følger:

Instruks for varsling av kritikkverdige forhold 
   
Formål 
Denne instruksen skal sikre at arbeidstakere opplever varsling om kritikkverdige forhold som trygt, og at varsling meldes og håndteres i henhold til krav i arbeidsmiljøloven og intern retningslinje.  

Omfang og ansvar 
Daglig leder er ansvarlig for at instruksen revideres og vedlikeholdes, og for at ledere og arbeidstakere blir gjort kjent med innholdet.  

Instruksen gjelder alle arbeidstakere og ledere som varsler om kritikkverdige forhold, og alle som kan stå som mottaker for et slikt varsel (arbeidsgiver og andre ledere, verneombud og tillitsvalgt). 

Definisjoner 
Varsling: Å si fra om kritikkverdige forhold i bedriften, uavhengig av om dette gjøres skriftlig eller muntlig, eller om den som varsler selv tenker at det er et varsel 

Varsler: Den som sier fra om et kritikkverdig forhold til en person eller instans som kan gjøre noe med det. Dette kan også inkludere elever, pasienter og flere. 

Kritikkverdige forhold: Forhold som er i strid med rettsregler, skriftlige etiske retningslinjer i bedriften eller etiske normer som det er bred tilslutning til i samfunnet, for eksempel forhold som kan innebære: 

Fare for liv eller helse 

Fare for klima eller miljø 

Korrupsjon eller annen økonomisk kriminalitet 

Myndighetsmisbruk 

Uforsvarlig arbeidsmiljø 

Brudd på personopplysningssikkerheten 

Kontradiksjonsprinsippet: Et rettsprinsipp som innebærer at ingen skal kunne dømmes uten først å få mulighet til å uttale seg om saken og gjøre seg kjent med beskyldningene som er rettet mot dem. Retten til å bli hørt er også en del av kontradiksjonsprinsippet. 

Arbeidsgiver skal i denne instruksen forstås som både daglig leder og øvrige ledere i virksomheten, og pliktene pålagt arbeidsgiver treffer først og fremst den som mottar varselet. 


Beskrivelse
Arbeidstaker har lovfestet rett til å varsle om kritikkverdige forhold i bedriften. Videre oppfordrer bedriften til at arbeidstakere bruker varslingsretten dersom de avdekker forhold som er kritikkverdige. 

Ved varsling skal arbeidstaker: 

For å unngå å påføre arbeidsgiver eller bedriften unødig skade, skal varsler velge en forsvarlig fremgangsmåte ved varsling. Dette innebærer normalt å varsle internt i bedriften først: 

Varselet skal meldes til nærmeste leder, eller til tillitsvalgt eller verneombud. 

Dersom forholdet det varsles om gjelder nærmeste leder, eller nærmeste leder ikke gjør noe i sakens anledning, varsles leder på neste nivå. Er nærmeste leder øverste leder, skal styret varsles. 

Varsel kan skje muntlig og/eller skriftlig, men arbeidstakerne oppfordres til å varsle skriftlig. Det bør i varselet gjøres rede for hva det kritikkverdige forholdet består i. Det er ingen krav til at varselet skal omtales som et varsel, da det er meldingens innhold som er avgjørende for om det er et varsel.  

Varsel kan leveres anonymt, men dette kan, avhengig av saken, medføre at arbeidsgivers mulighet til å avdekke de kritikkverdige forholdene blir dårligere. Arbeidstaker bør så langt det lar seg gjøre velge å varsle med navn, men kan be om at arbeidsgiver behandler saken med anonymitet (i den grad dette ikke bryter med kontradiksjonsprinsippet). 

Uavhengig av instruksen for øvrig, har arbeidstaker alltid rett til å varsle eksterne tilsyns- eller kontrollmyndigheter: Arbeidstilsynet, Økokrim, Datatilsynet, Helsetilsynet eller lignende instanser. Ved slik varsling er myndighetene pålagt taushetsplikt om hvem som har varslet til dem. 

Arbeidstaker kan varsle eksternt til media eller offentligheten for øvrig dersom: 

Arbeidstaker er i aktsom god tro om innholdet i varselet, og 

Varselet gjelder kritikkverdige forhold som har allmenn interesse, og 

Arbeidstaker først har varslet internt, eller har grunn til å tro at intern varsling ikke vil være hensiktsmessig 

Alle tre overstående punkter må være innfridd for at varsel til media eller offentligheten skal ansees som forsvarlig. 

Arbeidsgiver skal sørge for at arbeidsmiljøet og interne rutiner alltid er tilrettelagt slik at arbeidstakere opplever varsling av kritikkverdige forholdsom trygt og oppfordret til. Arbeidsgiver skal ta dem som varsler på alvor og sikre at de ikke blir utsatt for negative holdninger eller gjengjeldelse.  

Videre skal arbeidsgiver sørge for at alle arbeidstakere er kjent med varslingsinstruksen, herunder hvor den finnes og innholdet i den. 

Ved mottak av et varsel, skal arbeidsgiver følge opp varselet som beskrevet nedenfor. Dersom varselet ligger utenfor mottakers ansvarsområde, eller mottas av verneombud/tillitsvalgt, skal det meldes videre til ansvarlig leder for området varselet omhandler. Leder som mottar et videreført varsel skal også følge opp varselet som beskrevet nedenfor. Arbeidsgiver skal: 

Uavhengig av om varselet er gitt muntlig eller skriftlig, skriftlig bekrefte til den som varsler innen XX dager at varselet er mottatt og vil bli fulgt opp. Dersom varselet kommer via annen leder eller verneombud/tillitsvalgt, skal denne også motta samme informasjon. 

Sikre at varslerens identitet gjennom hele forløpet behandles som en fortrolig opplysning og ikke gjøres kjent for flere enn det som er absolutt nødvendig for saksbehandlingen. Arbeidsgiver skal videre beskytte identiteten til den som ønsker å behandles anonymt, så lenge instruksen ellers tillater det. Saksopplysninger skal også behandles konfidensielt og det skal ikke gis tilgang til saksopplysninger for flere enn det som er strengt nødvendig for å behandle saken. 

Sikre at varsleren beskyttes mot gjengjeldelse (straff) og sikre at både varsler og andre som berøres av varselet til enhver tid er sikret et fullt forsvarlig arbeidsmiljø. Arbeidsgiver skal gjøre en konkret vurdering av fare for gjengjeldelse og gjennomføre nødvendige tiltak.  

Undersøke grunnlaget for de påståtte kritikkverdige forholdene innen rimelig tid. Den som mottar varselet, skal vurdere om de er skikket til selv å gjennomføre objektive vurderinger i saken, og ellers innhente bistand til å gjøre undersøkelsene. 

Dersom person(er) er gjenstand for varselet, skal de informeres så snart som mulig om hvilke opplysninger som er gitt, og gis mulighet til å fremsette sin versjon av saken, jamfør kontradiksjonsprinsippet. Det tas forbehold for saker hvor det av hensyn til den videre undersøkelsen er avgjørende at vedkommende på gitt tidspunkt ikke gjøres kjent med varselet.  

Dersom undersøkelsene tar lengre tid enn forventet, skal varsler holdes informert om forventet behandlingstid. 

Dersom kritikkverdige forhold ikke avdekkes, skal det likevel skrives en rapport om undersøkelsene og konklusjonen som er gjort, og varsler og øvrige involverte skal informeres om konklusjonen. Rapporten skal lagres i det digitale HMS systemet. 

Dersom kritikkverdige forhold avdekkes, skal arbeidsgiver beslutte og iverksette tiltak som korrigerer de kritikkverdige forholdene. Tiltak skal følge opp eventuelle lovbrudd eller brudd på interne retningslinjer, men også omfatte forebyggende tiltak for å unngå at samme hendelse kan skje igjen. Det skal skrives en rapport om undersøkelsene og konklusjonen som er gjort, og varsler og øvrige involverte skal informeres om konklusjonen. Rapporten skal lagres i det digitale HMS systemet. 

Både den som varsler og den som mottar et varsel, bør sikre at nødvendige opplysninger kommer fram. Den som varsler, eller den som mottar et varsel, bør derfor sikre at følgende opplysninger nedtegnes: 

Hvem som varsler (evt. at det er varslet anonymt) 

Tidspunkt for varslet 

Konkret observasjon (hva har skjedd – hva er saken) 

Tidsrom for observasjonen 

Sted for hendelsen 

Andre vitner 

Eventuell kjennskap til tidligere saker 

Avtale om hvordan og når tilbakemelding vil bli gitt 

Navn på den som mottar varselet 

Attestering hvor varsleren skriver under på at nedtegnede opplysninger er korrekte 

Generelt 
Referanser: 

Arbeidsmiljøloven kapittel 2 A 
Avvik: 

Brudd på retningslinjen fra arbeidsgivers side rapporteres som avvik 

Brudd på retningslinjen fra arbeidstakers side anses som brudd på interne regler og kan føre til opprettelse av personalsak 