# Revisjon: 1-003_Generell-risikovurdering.md

- Bruk eksisterende/gammel instruks som utgangspunkt for å revisjonen.
- Instruksen skal være kort og konsis, og skal være enkel å forstå.
- Instruksen skal være skrevet på norsk.
- Instruksen skal inneholde relevante detaljer for bedriften.
- Se README.md i root-mappa for bedriftens informasjon.
- Sett "date" til "2025"
- Sett "status" til "Aktiv"

## Eksisterende/gammel instruks følger:

Formål
Virksomheten gjennomfører risikovurderinger for å systematisk:

Identifisere farer, uønskede hendelser og forhold som kan hindre virksomhetens HMS-mål.
Vurdere om konsekvenser og sannsynlighet for de identifiserte risikoene er forsvarlige og akseptable.
Fastsette tiltak som arbeidsgiver skal gjennomfører for å håndtere og redusere identifisert risiko.
Hensikten er å håndtere risiko på en slik måte at den enten kan fjernes, eller reduseres til et aksepterte risikonivå. Denne instruksen skal sikre at virksomheten og ledere med delegert ansvar gjennomfører regelmessige og situasjonsbetingede risikovurderinger.


Ansvar
Daglig leder har det overordnede ansvaret for system og oppfølging av risikostyring som et grunnlag for god virksomhetsstyring.
Øvrige ledere skal påse at risikovurderinger brukes internt i nødvendig omfang og at arbeidet med risiko koordineres, styres og rapporteres. Ansvarlig for risikovurdering og oppfølging av risikoreduserende tiltak innen sitt ansvarsområde.
Ansatte plikter å vurdere egen risiko og sikkerhet knyttet til sine arbeidsoppgaver forløpende og medvirke i det systematiske risikovurderingsarbeidet.


Definisjoner
Risiko: Utrykk for kombinasjonen av sannsynlighet for og konsekvensen av en uønsket hendelse.
Risikoanalyse: Systematisk fremgangsmåte for å beskrive og/eller beregne risiko. Risikoanalysen utføres ved kartlegging av uønskede hendelser og årsaker til og konsekvenser av disse.
Risikovurdering: Samlet prosess for sammenligning av resultater fra risikoanalyser med definerte akseptkriterier for risiko.
Risikoakseptkriterium: Kriterium som legges til grunn for beslutning om akseptabel risiko.
Fare: Handling eller forhold som kan føre til en uønsket hendelse.
Konsekvens: Mulig følge av en uønsket hendelse. Konsekvensen kan uttrykkes med ord eller tallverdi. Konsekvens kan være knyttet til tap av eller skade på for eksempel liv/helse, miljø, materielle verdier, funksjoner, samfunnsverdier eller omdømme.
Sannsynlighet: I hvilken grad det er trolig at en hendelse vil kunne inntreffe. Sannsynlighet kan uttrykkes med ord eller tallverdi. Frekvens kan brukes istedenfor sannsynlighet ved estimering av risiko.
Uønsket hendelse: Hendelse som kan medføre tap av verdier og innlednede faktor til konsekvens.
Akseptabel risiko: Risiko som aksepteres i en gitt sammenheng basert på gjeldene verdier i samfunnet og virksomheten.
Risikostyring: Prosesser som gjennomføres av et styret, ledelsen og ansatte, anvendt i fastsettelse av strategi og på tvers av virksomheten, for å identifisere potensielle hendelser som kan påvirke virksomheten. Hensikten er å håndtere risiko slik at den er i samsvar med virksomhetens aksepterte risikonivå, for derigjennom å gi rimelig grad av sikkerhet for virksomhetens måloppnåelse.


Fremgangsmåte

Rutinemessige risikovurderinger
Virksomheten skal utarbeide risikovurderinger for sine ansvarsområde hvert kvartal og gjenspeiles i virksomhetens årsplan.

Risikovurderingen med tilhørende plan for risikoreduserende tiltak brukes av leder i den interne styringen av sin enhet. De risikoreduserende tiltakene må i størst mulig grad samordnes med virksomhetens HMS-mål. Leder bør tilstrebe bred involvering med deltakelse fra vernetjeneste og andre aktuelle aktører. Risikovurderingen er et fast punkt i hvert AMU-møter.  


Situasjonsbetingede risikovurdering
Spesiell risikovurdering bør utføres:

Ved enkeltvis erfarte alvorlige hendelser/avvik. Dette gjøres normalt som en del av saksbehandlingen i avvikssystemet.
Ved stadig gjentakende uønskede hendelser/avvik og svik i systemer.
Ved alle store og/eller mulige farlige endringer.
Før omorganiseringer og større bemanningsendringer.
Før flytting/renovering.
Før innføring av nye arbeidsmetoder, maskiner, verktøy eller generelt større type utstyr.
Ved betydelige endringer i virksomhetens rammevilkår som endrede økonomisk inntekt, arbeidsområder eller arbeidsstyrke.
Når det foreligger spesielle krav om dette i lov og forskrift, f.eks. HMS, brannvern, smittevern, kjemikaliehåndtering, strålevern, informasjonssikkerhet m.m. (se vedlegg).
Virksomheten må til de enkelte punktene vurdere om de rutinemessige risikovurderingene dekker behovene innen de særegne områdene, eller om det er nødvendig med spesielle risikovurderinger i tillegg.


Hvordan skal risikovurderinger utføres?
Her er de viktigste trinnene i en risikovurdering. Det er utarbeidet maler i det digitale systemet som brukes for å gjennomføre en risikovurdering og dokumentere de ulike trinnene. I prinsippet kan en bruke ulike metoder og verktøy for systematiske risikovurderinger, men prosessen er i hovedsak lik for dem alle. Ved situasjonsbetingede risikovurderinger av spesielle områder kan det være hensiktsmessig å velge en metode som er tilpasset det en skal analysere og redigere og tilpasse tema og faktorene som er aktuelle. Dette gjøres i det digitale systemet.


Planlegging og krav til dokumentasjon
Uansett metode er det viktig at man planlegger og dokumenterer vesentlige opplysninger som f.eks.:

Hva skal risikovurderes og evt. hvilke rammebetingelser tas det utgangspunkt i?
Hvem er oppdragsgiver?
Hvem deltar i arbeidet, når gjøres det og hvem står ansvarlig for vurderingene?
Hvilke akseptkriterier bygger vurderingene på og hvordan graderes sannsynlighet og konsekvens?
Hvilke risikoer er identifisert og hvordan er grad av sannsynlighet og konsekvens vurdert?
Plan for risikoreduserende tiltak utarbeides med angivelse ansvarsperson og frist for iverksettelse av de enkelte tiltak.
Risikokart (-matrise) med de viktigste risikoområdene (rødt/gult/grønt).
Ved situasjonsbetingede risikovurderinger kan det være aktuelt å justere dokumentasjon i forhold til hva som vurderes og hvilken metode som benyttes.

Risikovurderinger med tilhørende plan for risikoreduserende tiltak skal arkiveres.


Hva er utgangspunktet for risikovurderingen?
Risiko oppstår når noe hindrer oss i å etterleve krav i mål, verdier og rammer. Derfor er det en forutsetning at en er kjent med overordnede mål, oppgavebeskrivelser og krav:

Oppgaver og myndighetskrav i aktuelle lover, forskrifter m.m.
Eierkrav i oppdragsdokument, foretaksprotokoll, budsjett m.m.
Virksomhetens strategi, mål og handlingsplan.
Internt fastsatte budsjett og ressursrammer.
Kultur og verdier (omdømme, intensjoner, verdier og etiske retningslinjer m.m.).
Utfordringer i forhold til oppgaver.
Det forutsettes også at leder i tilstrekkelig omfang har fastsatt lettfattelige, målbare operative mål for egen avdeling. Rutinemessige risikovurderinger er en løpende prosess og derfor må en alltid gjøre en effektvurdering av tiltak fra forrige gjennomgang før en starter neste risikovurdering.


Akseptkriterier
Kravene må alltid sees i sammenheng med virksomhetens hovedoppgaver (eksempler: arbeidsoppgaver, utvikling, innovasjon og opplæring av ansatte). I risikovurderingen er det gitt klare akseptkriterier for vurdering og fastsettelse av nivå for konsekvenser og sannsynlighet. 


Risikoanalysen må bygge på fakta og tilgjengelig data
For å sikre at man opprettholder mest mulig objektivitet ved identifisering og vurdering av risiko, bør risikoanalyse og vurdering underbygges med fakta og tilgjengelig data. Eksempler kan være:

Virksomhetens egne registreringer av resultater.
Rapporter fra tidligere HMS-tiltak.
Regnskap og økonomiresultater.


Fastsette risikoreduserende tiltak og følge opp risikovurderingen
Når en avdekker uakseptabel risiko, må det fastsettes og iverksettes risikoreduserende tiltak. Disse tiltakene kan rette seg mot sannsynligheten for at noe skjer, konsekvensene av hendelsen eller begge deler. Tiltakene må være tilstrekkelige til å sikre at risikoen fjernes eller reduseres til et akseptabelt nivå.

Eksempler på aktuelle risikoreduserende tiltak:

Etablering og innarbeiding av gode rutiner, enten muntlig etablert eller ved utarbeidelse av skriftlige prosedyrer, retningslinjer eller andre dokumenter.
Fastsetting og tydeliggjøring av ansvar og oppgaver.
Opplæring og instruksjon.
Kontroll av prosesser og resultater, f.eks. sjekklister, rapporteringsrutiner og styringsinformasjon.
Sikring av fysiske forhold ved anskaffelser av nødvendig utstyr m.m., vedlikeholdsrutiner.
Hovedhensikten med risikovurderinger er å sikre at leder og medarbeidere kan håndtere fare og risiko slik at uønskede hendelser ikke oppstår. Derfor er det viktig at resultatene fra risikovurderingen brukes til å supplere eller juster mål og tiltak i virksomhetens. Tiltakene utformes mest mulig konkret og at det angis hvem som har ansvar for iverksetting og innen hvilken dato dette skal gjøres.


Kan ikke gjennomføre tiltak pga. manglende myndighet eller mulighet
Dersom leder ikke er gitt myndighet eller ressurser og mulighet for å gjennomføre nødvendige risikoreduserende tiltak, må leder informere annen aktuell leder/ansvarsperson (overordnet eller sideordnet) om risikoen og be om at tiltak gjennomføres.  Den lederen som blir varslet må sørge for at risikoen blir tatt med i egen risikovurdering og at tilstrekkelige tiltak gjennomføres og rapporteres tilbake.


Gjennomføring, oppfølging og effektvurdering
Arbeidsgiver skal sikre at identifiserte risikoer og vurderinger blir gjort kjent for medarbeiderne og at fastsatte tiltak blir iverksatt, fulgt opp og effektvurdert.  Før starten av en ny risikovurdering bør det gjøres en effektvurdering av forrige risikovurdering. Dersom effektvurderingen viser at tiltakene ikke har tilstrekkelig effekt, må nye og bedre tiltak iverksettes. På den måten sikrer vil læring og at vi faktisk fjerner eller reduserer den risikoen vi ha funnet. 

Referanse
Arbeidsmiljøloven
Forskrift om systematisk HMS-arbeid §5
Forskrift om organisering, ledelse og medvirkning.
Arbeidsgivers bruk av BHT §13-2