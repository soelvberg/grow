---
title: "Krisehåndtering og ulykker"
document_number: "6:006"
version: "2.0"
date: "2025"
status: "Aktiv"
category: "6. Personalrelatert"
---

# 6:006 Krisehåndtering og ulykker

## Formål

Sikre at bedriften kjenner til grunnleggende retningslinjer for hva man skal gjøre når kriser og ulykker oppstår i frisørsalongen.

## Definisjoner

**Nesten-ulykker:** Ulykker som ikke har medført skader, men som kunne ha medført personskade og/eller materiell skade

**Krise:** Dramatiske og traumatiserende hendelser som påvirker enkeltmenneskers psykiske reaksjoner, og som normalt går utover det enkeltmennesket vanligvis takler alene eller ved hjelp av sitt sosiale nettverk

**Katastrofer:** Dramatiske og traumatiserende hendelser der mange personer er involvert samtidig

**Krisehåndtering:** Håndtering av de psykiske reaksjonene ved en krise, ofte utført av BHT-personell

**BHT:** Bedriftshelsetjenesten (Avonova)

## Ansvar

**Daglig leder:** Monica Grov er ansvarlig for krisehåndtering og varsling

**Alle ansatte:** Skal kjenne til og følge krisehåndteringsrutinene

## Gjennomføring

### Opptreden ved nesten-ulykker og materielle skader

- Daglig leder varsles
- "Uønsket hendelsesskjema" i HMS Interaktiv (Hendelsesregister) fylles ut

### Opptreden ved ulykker med personskade

Driftsansvarlig skal ved alvorlige ulykker straks varsle i prioritert rekkefølge:

1. Lege/ambulanse (Inntil ambulanse ankommer, gi nødvendig førstehjelp etter varsling)
2. Arbeidstilsynet
3. Politiet
4. Bedriftens daglige leder (Monica Grov)
5. Bedriftshelsetjenesten (Avonova - Mathilde Hem: 33 00 26 98)

**Viktig:** Dersom driftsansvarlig er i tvil om hvor alvorlig skaden er, skal varsling i alle tilfeller iverksettes.

### Hvordan redusere konsekvensene etter ulykker med personskade

**Be om hjelp, hvis du selv har behov**

**Ivareta kolleger og kunder, hvis du selv er i stand til det:**

**Ved fysisk skade:**
- Gi nødvendig grunnleggende førstehjelp

**Uten fysisk skade:**
- Legg en arm rundt personens skuldre og hjelp personen med å sette seg ned
- Snakk beroligende til berørte: Spør hvordan det går og om det er noe du kan hjelpe til med
- Orienter om at du har varslet politi og eventuelt helsepersonell
- Legg et plagg eller teppe rundt skuldrene til berørte
- Lag te eller gi vann til berørte
- Vær rolig tilstede
- Gjenta spørsmålet om hvordan det går og om det er noe du kan hjelpe til med

### Som leder må du sørge for å komme raskt til stedet:

1. Forviss deg om at nødvendig varsling er foretatt (ambulanse, politi, Arbeidstilsynet, ledelsen)
2. Forviss deg om at nødvendig sikring er foretatt (avsperring, skilting og lignende)
3. Skjerm arbeidsplassen og involverte fra innsyn og presse
4. La de ansatte selv ta kontakt med pårørende, også det så fort som mulig
5. Organiser praktiske forhold som lokaler, mat og drikke, henting av barn o.l.
6. Samlings på arbeidsplassen med gjennomgang av hendelsen. La ingen gå hjem før samlingen
7. Kontakt BHT på et "passende" tidspunkt (følg varslingsrutinene)

### Hva bør skje på arbeidsplassen ved ulykker med personskade:

- Gruppen samles når alle er tilbake fra legevakt, avhør etc.
- Alle samles til en felles gjennomgang av hendelsen, gjerne med bistand fra helsepersonell/BHT-personell
- Informasjon gis om "normalreaksjoner etter en "kritisk hendelse" (også skriftlig)
- Oppfordre alle til å bli, vil de møte pårørende, inviter heller dem til åstedet
- Pass på at ingen går alene hjem eller er alene første nettene
- De som har samme arbeidsplass, men ikke er til stede blir kontaktet
- Alt bør loggføres!

## Rapportering

- Skjemaet for Hendelser i Stamina Digital skal fylles ut, behandles og lagres for dokumentasjon
- Melding om yrkesskade (NAV 13-07.05) skal fylles ut og sendes til NAV i den skadedes hjemkommune med kopi til den skadede og til Direktoratet for arbeidstilsynet
- Melding om skade til yrkesskadeforsikring: Ved skader som medfører sykehusopphold og/eller lengre fravær (utover 3 dager) skal melding sendes til det selskap som har tegnet yrkesskadeforsikringen

## Granskning av skadeårsak - tiltak

Når årsaken til ulykken er klarlagt, må mulige tiltak iverksettes for å unngå lignende skader. Dersom tiltakene krever en tiltaksplan, må denne fylles ut (handlingsplan/tiltaksplan).

## Henvisninger

- Arbeidsmiljøloven
- Internkontrollforskriften
- BHT: Avonova - Mathilde Hem (33 00 26 98, mathilde.hem@avonova.no)

---

*Dokumentet skal revideres årlig eller ved behov.*
