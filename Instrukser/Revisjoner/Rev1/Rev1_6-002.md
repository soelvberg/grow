# Revisjon: 6-001_Overordnet-varslingsplan.md

- Bruk eksisterende/gammel instruks som utgangspunkt for å revisjonen.
- Instruksen SKAL være kort og konsis, og skal være enkel å forstå.
- Instruksen SKAL være skrevet på norsk.
- Instruksen SKAL inneholde relevante detaljer for bedriften.
- Se README.md i root-mappa for bedriftens informasjon.
- Sett "version" til "2.0"
- Sett "date" til "2025"
- Sett "status" til "Aktiv"

## Eksisterende/gammel instruks følger:

Formål
Instruksen skal gi ansatte forståelse for og informasjon om hvordan de skal gå frem for å varsle om trakassering (herunder mobbing og seksuell trakassering). Som hovedregel skal all brudd på arbeidsmiljølovens bestemmelser ved utilbørlig opptreden eller trakassering fra andre ansatte, virksomhetens kunder eller forretningsforbindelser rapporteres og dokumenteres.


Målgruppe
Alle ansatte i virksomheten, eksterne kunder, konsulenter og innleid arbeidskraft.


Ansvar og rollefordeling
Rutinebeskrivelsen skal være gjort kjent for alle i virksomheten, og skal informere om hvem man skal henvende seg til. Rutinebeskrivelsen skal også sørge for at det er kontinuerlig fokus og forbedringsarbeid innenfor området.

Arbeidsgiver (leder og styret) har ansvar for at den interne rutinen følges, at mobbing undersøkes i forhold til AMLs bestemmelser, og at nødvendige tiltak iverksettes. Arbeidsgivers undersøkelses-, omsorgs- og aktivitetsplikt er her sentralt. Leder skal påse at alle ansatte kjenner til denne rutinen.

Arbeidstakere har en plikt til å si ifra dersom de er vitne til mobbing, eller selv opplever å være i en mobbesituasjon/ha det vanskelig på jobb. Arbeidstakere har et ansvar for å være tydelig i forhold til egne grenser for hva de synes er akseptabelt. Arbeidstakere plikter også å medvirke ved gjennomføring av tiltak som blir iverksatt for å skape et sunt og trygt arbeidsmiljø jamfør arbeidstakers medvirkningsplikt.

Verneombud opptrer i henhold til AML og skal ivareta medlemmenes interesser i saker som angår arbeidsmiljøet. Verneombud skal påse at konflikter/mobbesaker blir tatt opp med arbeidsgiveren, og at arbeidsgiveren følger opp saken på en adekvat måte. Verneombudet har varslingsplikt, og skal gjøre arbeidsgiver kjent med forhold som kan føre til fare for liv og helse. Herunder da belastningen på en arbeidstakers helse ved å oppleve mobbing.

Tillitsvalgte kan være en støtteperson å ha med seg i samtalen(e).



Definisjon
Det er viktig at alle i virksomheten har en felles forståelse av begrepene arbeidsmiljøloven bruker, derfor er det sentralt å definere begrepene innledningsvis.

Konflikt:
Arbeidsmiljøloven bruker ikke begrepet konflikt, og anerkjenner at konflikter er en naturlig del av menneskelig samhandling. En konflikt er en situasjon der en eller flere som står i en relasjon til andre føler seg forhindret eller frustrert av den/de andre. Dersom konflikter ikke håndteres og videre får utvikle seg, så kan de bli personorienterte. En mellommenneskelig konflikt vil kunne medføre mobilisering av negative følelser ovenfor den andre og skape en opplevelse av fastlåsthet. Konflikter som har eskalert høyt nok, kan resultere i mobbing (trakassering) og utilbørlig opptreden. I denne sammenhengen er vi opptatt av at motsetningsforholdene kan føre til negative handlinger eller uheldig belastning for de involverte parter.

Arbeidsmiljøloven beskytter altså den ansatte mot konsekvensene av konflikter, som uheldig belastning, utilbørlig opptreden eller trakassering.

Utilbørlig opptreden:
Utilbørlig opptreden menes her handlinger som gir uheldige psykiske belastninger eller resulterer i opplevelse av trakassering.

Trakassering:
Trakassering kan skje på ulike måter, og mobbing og seksuell trakassering er de mest kjente formene for trakassering. Arbeidsmiljøloven bruker ikke begrepet mobbing slik vi bruker i dagligtalen vår, men bruker den rettslige standarden trakassering.  Trakassering vil si når en eller flere personer systematisk og over tid blir utsatt for negative handlinger fra en eller flere personer. Videre er det slik at den som utsettes for disse negative handlingene må ha vanskeligheter for å forsvare seg mot disse handlingene.

Mobbing og trakassering kan ha mange former. Blant annet å bli utelukket fra det sosiale nettverket på jobben, stadig bli forbigått eller oversett når oppgaver skal utdeles, bli uriktig eller overdrevet beskyldt for dårlig arbeid, eller sårende ertet, fleipet med og latterliggjort. Er det som skjer vondt og vedvarende, noe som ikke går over av seg selv, så skal det tas på alvor. Da er det lov - og rett - å si ifra. Vi skal komme tilbake senere med hvordan og til hvem man sier ifra.

Trakasseringen kan være rettet mot personen man er (personorientert) eller mot arbeidsoppgavene og arbeidssituasjonen (jobborientert). Trakassering kan være direkte gjennom ord eller handlinger eller ved unnlatelse av handlinger, men også indirekte og skjulte handlinger.

Mobbingen og trakassering – eksempler på ulike uttrykksformer:

Nedvurdering av en kollegas arbeidsinnsats og irettesettelse i påhør av andre
Usynliggjøring, latterliggjøring
Påføring av skyld og skam
Tilbakeholdelse av informasjon
Sårende erting og plaging
Seksuell trakassering - eksempler:

Uønsket seksuell oppmerksomhet
Ikke ønsket fysisk kontakt som for eksempel berøring, klemming eller kyssing
Ubehagelige og nærgående blikk eller plystring
Seksuelle forslag, kommentarer og seksualiserte spøker 
Seksuelle kommentarer om ens kropp, utseende eller kjønn 
Støtende og seksualiserte kroppsbevegelser
Spredning av seksuelle rykter
Å sende sms, mail eller annen kontakt med seksuelt innhold
Å sende eller vise bilde eller videoer med seksuelt innhold 


Hvordan kan man vite at det dreier seg om mobbing?

Det subjektive elementet i mobbing medfører at folk kan ha ulike oppfatninger av når en mobbesituasjon foreligger. Samtidig dreier mobbing seg om å bli utsatt for faktiske handlinger som isolert eller samlet kan sies å være krenkende eller utgjøre en uheldig belasting for den som rammes. I denne sammenhengen kan det være hensiktsmessig å skille mellom subjektiv og objektiv mobbing.



Subjektiv mobbing

Subjektiv mobbing refererer til egenopplevelsen og dreier seg om en situasjon hvor en person selv opplever seg krenket eller som offer for andres systematiske aggresjon. Slikt subjektivt ubehag er selvsagt et nødvendig vilkår for at noe kan kalles mobbing. Dersom noen sier de opplever en situasjon som vanskelig og belastende, så er den det for dem. Det er bare den som rammes som kan si noe om hva han eller hun opplever og føler.



Objektiv mobbing

Når noen føler seg mobbet, må det selvsagt tas på alvor. Det innebærer at en leder må starte arbeidet med å finne ut om det man hevder har skjedd, også kan dokumenteres objektivt. Kanskje kan de påståtte handlingene bekreftes av andre, det være seg vitner eller den anklagede selv, eller kanskje det foreligger andre ytre beviser eller dokumentasjon som med rimelighet viser hva som har skjedd i den aktuelle saken. For å fastslå at det har forekommet mobbing, behøves det imidlertid også dokumentasjon på de faktiske forholdene og en vurdering av om det som har skjedd, er å anse som mobbing eller ei.



Selvsagt kan det forekomme at arbeidstakere urettmessig anklager andre for mobbing. I alvorlige personkonflikter kan for eksempel partene ty til løgn for å ramme en motpart de misliker sterkt. Andre ganger hender det at ansatte ikke finner seg i handlinger som kolleger vil hevde at man strengt tatt må regne med i et arbeidsforhold. Et sentralt spørsmål er videre om det som faktisk ser ut til å ha skjedd, ligger innenfor eller utenfor det en tenkt gjennomsnittsperson bør tåle i norsk arbeidsliv.



Uheldige kontra påregnelige handlinger
I vurdering av atferd og episoder må man skille mellom uheldige og påregnelige handlinger.

Påregnelige handlinger kan for den enkelte oppleves som ubehagelige, men er ikke et brudd på arbeidsmiljøloven. Eksempler kan være arbeidsgivers styringsrett, korrigering fra leder, pålagte arbeidsoppgaver som ligger innenfor rammen av arbeidsforholdet mm.

Uheldige handlinger defineres som brudd på arbeidsmiljøloven. Eksempler kan være sårende fleiping og erting, utskjelling, utfrysning, baksnakking og ryktespredning, faglig utestengning mm.



Fremgangsmåte og saksgang
Opplevelse eller observasjon av krenkende handlinger

Den som opplever seg utsatt for uønsket handlinger skal varsle om disse forholdene etter de rutiner beskrevet under. Vedkommende som opplever eller er vitne til situasjoner, kan også velge å søke løse situasjonen selv med kontakt med den/de berørte. Alle arbeidstakere har plikt til å medvirke til et fullt forsvarlig arbeidsmiljø, jf. AML § 2-3.

Oppleves trakassering eller mobbing fra virksomhetens kunder skal leder umiddelbart orienteres.
Dersom du ønsker, kan du drøfte spørsmålet om en formell klage med verneombud, tillitsvalgte eller bedriftshelsetjenesten. Vær oppmerksom på at hvis du velger å snakke med en leder, kollega eller verneombud om slike forhold, har de plikt til å varsle arbeidsgiver dersom de har mistanke om at du er utsatt for lovbrudd.
Kollegaer som er vitne til, eller observerer forhold som er krenkende eller skadelig for enkeltpersoner, har rett og plikt til å melde fra om dette. Denne varslingsplikten gjelder uavhengig om den fornærmede kollegaen(e) ønsker videre saksgang.
Varsel/klage skal som hovedregel sendes til nærmeste leder, eventuelt til en annen/overordnet leder. Det er også mulig å kontakte verneombud eller tillitsvalgt.
Varsel/klage om mulig brudd på arbeidsmiljøloven

Varsel/klage skal som hovedregel gå skriftlig til nærmeste leder. Gjelder varsel/klagen den nærmeste lederen, tas det kontakt med ledernivået over. Verneombud eller tillitsvalgt kan også varsles. Varsel om brudd forårsaket av virksomhetens kunde håndteres likt som øvrige varsler, men skal varsles umiddelbart til nærmeste leder. Dersom varsling til neste ledernivå også vurderes som vanskelig av de samme årsaker, skal varselet fremmes til overordnet ledelse.

Arbeidsgiver skal sikre at den som klager har et forsvarlig arbeidsmiljø etter klagen/varsel er fremsatt.

Et varsel om mulig brudd på AML må enten fremsettes skriftlig av den som varsler, eller nedskrives av den som mottar varselet. Det er viktig at det fremgår informasjon om:

Hvem som varsler.
Hvem som anklages for trakassering, diskriminering eller annen utilbørlig opptreden.
Tid og sted for aktuelle hendelser. Navn på involverte.
Eventuell skriftlig dokumentasjon som kan underbygge de forhold det varsles/klages om.
Når det gjelder varsling av kritikkverdige forhold vises til virksomhetens rutine for varsling av kritikkverdigeformål. Dette forhold som er i strid med lover, avtaler, instrukser eller brudd på etiske retningslinjer.

Anonymitet, kontradiksjon og konfidensialitet

Et varsel om mulig kritikkverdige forhold kan fremsettes anonymt. Ved klage derimot skal det alltid fremgå hvem som fremsetter klagen og hvem som er påklaget. Den/de påklagede har rett til å få komme med sine merknader og motsvar (kontradiksjonsprinsippet), og til å få imøtegå det motparten eller andre har av merknader til saken. Alle parter skal høres før det treffes en konklusjon i saken. Dette følger av arbeidsgivers omsorgsplikt.

Kontradiksjon: sikre en rettferdig behandling gjennom at den/de varselet/klagen er rettet mot får vite hva slags hendelser som er lagt til grunn for påstanden.

Retten til innsyn i sakens dokumenter er hjemlet i personopplysningsloven §§ 18, 19 og 20.

Den som fremsetter klagen, vil kunne bli bedt om å forklare seg i saken. Saker som ikke er anonyme skal uansett behandles konfidensielt ved at det er kun de som betraktes som part blir direkte involvert i saken.



Undersøkelse
Forholdene skal undersøkes av leder når et varsel/klage fremmes og håndteres innen rimelig tid.

Sentrale saksbehandlingsprinsipp
Saksgang (se punkt 1-7 nedenfor)
Habilitet
Kontradiksjon
Dokumentasjon
Avhengig av sakens alvorlighetsgrad vil saksgang normalt forløpe som beskrevet under:

Den som opplever trakassering retter en skriftlig klage på dette til sin leder. Leder kan også bistå i å få skriftliggjort klagen. Leder må vurdere sin habilitet. Er man å anse som nøytral/objektiv i forhold til de involverte partene og den saken det gjelder?
Leder foretar en første avklaringssamtale med den som rettet klagen. Hensikten vil være å innhente ytterligere opplysninger eller å få klarhet i klagen.
Leder tar så en samtale med den klagen rettes mot. Hensikten vil her være å undersøke fakta og få dens versjon. Den som blir anklaget vil få innsyn i hvem som rettet påstandene, samt hvilke hendelser klagen er basert på (se avsnitt om anonymitet og kontradiksjon over).
Er det tidlig i en fase hvor konflikten er saksorientert kan partene innkalles til et felles møte sammen. Hvis arbeidsgiver kommer til at forholdet defineres som konflikt og ligger innenfor AMLs grenser så kan det holde at arbeidsgiver bruker styringsretten og forteller partene hvordan de skal opptre ovenfor hverandre og hvordan kommunikasjonen skal være i tiden fremover. Avhengig av innholdet i konflikten og hvor opptrappet konflikten er, så er det ønskelig med en videre håndtering av konflikten. Deretter bør det avtales tidspunkt for oppfølgingsmøte.
Dersom ovenstående ikke er gyldig og det er mistanke om trakassering eller andre brudd på § 4.3, så må leder foreta ytterligere undersøkelser av saken. Dette kan være flere samtaler med de det gjelder, samtaler med eventuelle vitner i saken eller innhenting av andre relevante opplysninger som kan synliggjøre eller sannsynliggjøre at handlingen har funnet sted.
Leder vil så gjøre en vurdering ut i fra de opplysningene som foreligger. Fokus vil være om det er sannsynlig at uakseptable hendelser har funnet sted, og om disse i så fall utgjør et brudd på en eller flere av AMLs bestemmelser.
Siden trakassering er et forhold som bryter AML, vil leder ha plikt til å iverksette tiltak. Disse vil variere avhengig av sakens omfang. Leder melder forholdet til sin leder (styret). Sammen skal de vurdere situasjonen og videre framgangsmåte, herunder behovet for ekstern bistand.


Dokumentasjon
Saksbehandlingen skal fremgå skriftlig og alle vurderinger, tiltak o.l. skal dokumenteres. Det skal skrives møtereferanser fra alle møter og intervjuer. Dokumentasjonen skal begrenses til sakens faktum og konklusjoner skal også refereres. Oppsummeringen av undersøkelsen og arbeidsgivers vurderinger, samt arbeidsgivers beslutning om tiltak skal sammenfattes skriftlig. Involverte parter skal ha tilbakemelding på konklusjonen som fattes.



Referanser

Likestillings- og diskrimineringsloven § 13

Uheldige psykiske eller fysiske belastninger som følge av en konflikt, jf. AML § 4-1 (2)

Krenking av integritet og verdighet, jf. AML §4-3 (1)

Utilbørlig opptreden, jf. AML §4-3 (3)

Trakassering, jf. AML §4-3 (3)

Idebanken.org

