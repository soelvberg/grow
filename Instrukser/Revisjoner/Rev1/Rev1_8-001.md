# Revisjon: 8-001_Forstehjelp-Grunnleggende.md

- Bruk eksisterende/gammel instruks som utgangspunkt for å revisjonen.
- Instruksen SKAL være kort og konsis, og skal være enkel å forstå.
- Instruksen SKAL være skrevet på norsk.
- Instruksen SKAL inneholde relevante detaljer for bedriften.
- Se README.md i root-mappa for bedriftens informasjon.
- Sett "version" til "2.0"
- Sett "date" til "2025"
- Sett "status" til "Aktiv"

## Eksisterende/gammel instruks følger:

Hensikt / Målsetting
Veilede bedrifter til å ta førstehjelpskurs i praksis i tillegg til å ha en viss kjennskap til grunnleggende retningslinjer for hva man skal gjøre når kriser og ulykker hender på arbeidet.

Definisjon
Førstehjelp: Førstehjelp er den første hjelpen alle kan gi ved akutt skade eller sykdom. I dagligtale forstås gjerne førstehjelp som livreddende førstehjelp.
Krise: Dramatiske og traumatiserende hendelser som påvirker enkeltmenneskers psykiske reaksjoner, og som normalt går utover det enkeltmennesket vanligvis takler alene eller ved hjelp av sitt sosiale nettverk. Krisehåndtering: Håndtering av de psykiske reaksjonene ved en krise, ofte utført av BHT-personell.
BHT: Bedriftshelsetjenesten.

Målgruppe
Ledelsen og ansatte

Ansvar
Leder

Gjennomføring
Førstehjelpskurs i praksis har som formål å gi kursdeltakerne grunnleggende teoretisk kunnskap om førstehjelp, inkludert basal hjerte-lungeredning, og ha praktiske øvelser med grunnleggende hjerte-lungeredning. Det er ikke mulig å lese seg til denne kunnskapen uten praktisk øvelse, og praktisk øvelse må repeteres regelmessig.

Opptreden ved ulykker med personskade

Sikre skadested
Varsle tlf. 1-1-3
Hvem ringer?
Hva har skjedd?
Hvor har det skjedd? .
Gi livreddende førstehjelp
Hindre nye skader eller forverring av skader
Prioritere de som trenger hjelp
Lindre smerte og gi psykisk støtte
Generell undersøkelse av pasient

1. Se på:
- hudfarge
- ytre skader
- generelt	2. Snakk med:
- bevissthet
- smerter
- opplysninger generelt	3. Ta på:
- puster/puster ikke
- reaksjon på berøring
- hud, varm/kald, tørr/klam
- skader?
 
Pasienten puster, men er bevisstløs

Ring 1-1-3
Vær sikker på at personen puster normalt i 1 min.
Legg da personen i sideleie
Sørg for frie luftveier
Pasienten puster ikke

Ring 1-1-3
Legg pasienten på rygg (hvis mulig)
Bøy hodet forsiktig bakover, løft kjeven
Fjerne eventuelle fremmedlegemer i munnen
Pasienten puster, vent 1 minutt før pasienten legges i sideleie
Puster ikke pasienten? Start med hjerte/ lungeredning
Hjerte-/lungeredning (voksne)

Når en person ikke puster i det hele tatt, eller ikke puster normalt, må man starte hjerte-lungeredning så rask som mulig ETTER at man har varslet 1-1-3. Ikke bruk tid på å lete etter puls!

Kompresjonene skal utføres slik:

Håndbaken plasseres midt på pasientens bryst
Start med 30 brystkompresjoner
Press ned dypt nok; ca 5 - 6 cm ned
Takt på ca 100 i minuttet
Innblåsningene skal utføres slik:

Munn dekker munn, lukk nesebor
Gi 2 innblåsninger
Skal ta ca ett sekund,
Ikke blås for hardt, men til man ser brystkassen hever seg
Fortsett i forhold 30:2 til pasienten puster selv, eller til det kommer hjelp.

Blødninger

Ring 1-1-3
Finn det blødende stedet
Trykk med fingrene direkte i såret (bruk hansker)
Hev det blødende sted. Legg på en trykkbandasje, med trykket fra en liten gjenstand rett over blødningen
Sirkulasjonssvikt

En pasient som har vært utsatt for en ulykke kan få sirkulasjonssvikt. Dette er en tilstand hvor det ikke kommer nok blod rundt i kroppen. Symptomer kan være: Blek og klam hud, hurtig puls, hurtig pust, tørste.

Ring 1-1-3
Stans eventuelle blødninger
Legg pasient flatt, og hev beina
Gi aldri noe å drikke
Hold pasienten rolig og varm
Driftsansvarlig skal ved alvorlige ulykker med personskade straks varsle i prioritert rekkefølge:

Lege/ambulanse (Inntil ambulanse ankommer, gi nødvendig førstehjelp etter varsling).
Arbeidstilsynet
Politiet
Bedriftens daglige leder
Bedriftshelsetjenesten (for bedrifter som har denne tjenesten) (kun til oppfølging av psykiske reaksjoner).
Dersom driftsansvarlig er i tvil om hvor alvorlig skaden er, skal varsling i alle tilfeller iverksettes.

Se for øvrig rutinen "Krisehåndtering; ulykker"