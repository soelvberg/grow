# Revisjon: 1-004_Bruk-av-bedriftshelsetjenesten-BHT.md

- Bruk eksisterende/gammel instruks som utgangspunkt for å revisjonen.
- Instruksen SKAL være kort og konsis, og skal være enkel å forstå.
- Instruksen SKAL være skrevet på norsk.
- Instruksen SKAL inneholde relevante detaljer for bedriften.
- Se README.md i root-mappa for bedriftens informasjon.
- Sett "version" til "2"
- Sett "date" til "2025"
- Sett "status" til "Aktiv"

## Eksisterende/gammel instruks følger:

Formål
Sikre at bedrifter som er pålagt bruk av BHT tilknytter seg dette og bruker den på en effektiv og lønnsom måte. I tillegg informere bedrifter som ikke er pålagt bruk av BHT hvilken positiv nytteverdi BHT kan ha for økt lønnsomhet i bedriften.


Definisjon
Bedrifter som er pålagt bruk av BHT:
"Arbeidsgiver plikter å knytte godkjent BHT til virksomheten dersom risiko-forholdene i virksomheten tilsier det". Hvilke bedrifter som er pålagt BHT finner du i Forskrift om organisering, ledelse og medvirkning, kapittel 13. Bedriftshelsetjeneste, § 13-1. og Forskrift om administrative ordninger, kapittel 2.

Bedrifter som ikke er pålagt bruk av BHT:
Er ikke bedriften oppført på bransjelisten i § 13-1 er det risiko og behovet på egen arbeidsplass som er avgjørende for karvet om tilknytning til BHT. 

Er bedriften fritatt bør du likevel vurdere tilknytning til en godkjent BHT, som kan gi bistand med et tverrfaglig og profesjonelt HMS-personell som kan bidra til økt nærvær og produktivitet.



Målgruppe
Bedriftens ledelse, verneombud og tillitsvalgte.


Ansvar
Bedriftens øverste leder har ansvar for å påse at bedriften arbeider med systematisk helse, miljø og sikkerhet (HMS)


Gjennomføring
Formål med bedriftshelsetjenesten (BHT):
BHT skal bistå bedriften i det forebyggende HMS-arbeidet, følge opp arbeidstakernes helse i forhold til arbeidets art og bidra till å skape trygge og helsefremmende arbeidsforhold. BHT skal bistå arbeidsgiver, arbeidstakerne, HMS-fora inkl. arbeidsmiljøutvalg (AMU) og verneombud i arbeidet med å nå HMS-målet i bedriften. BHT skal bistå med oppgaver i det omfang som vår bedrift har behov for, og som er definert i handlingsplanen. Arbeidsgiver skal sørge for at BHT bistår arbeidstaker, verneombud og HMS-fora ved behov.

Hvordan bruke bedriftshelsetjenesten (BHT):
Virksomheten betaler for de tjenestene BHT utfører, derfor er det viktig å sørge for at man får noe igjen for kostnadene. Erfaring tilsier at samarbeidet mellom BHT og virksomhetene - særlig de små - i mange tilfeller ikke fungerer som forutsatt. Virksomheten må skaffe seg kunnskap om hva BHT etter forskrift skal gjøre (se under), og gi tilbakemelding til BHT dersom tjenestene ikke er i samsvar med bestillingen.

Virksomhet skal skaffe seg BHT ut fra de arbeidsmiljøforhold som finnes i virksomheten. Bemanning og innhold i tjenesten må altså tilpasses den enkelte virksomhets behov.

BHT skal ha kompetanse innen forebyggende arbeidsmiljøarbeid og arbeidsmiljøforhold, og bli/være kjent i bedriften.For å få et vellykket samarbeid med BHT bør det ved avtaleinngåelse sikres kontrakt med utgangspunkt i lov og forskrift.

Bedriftshelsetjenesten Stamina Helse tilfredsstiller alle forhold for små- og mellomstore bedrifter i konseptet "BHT på 1-2-3" i tillegg til å være en fullverdig BHT leverandør for store og landsdekkende bedrifter.

BHT s oppgaver (hovedsaking forebyggende) for bedriften:
På bedriftsnivå (systemoppgaver) - eksempler:

Handlingsplan bør utarbeides med BHT i starten året - beskriver hvilke oppgaver BHT skal utføre det året.
Årsplan skal utarbeides av BHT på slutten av året  - beskriver hvilke oppgaver som har blitt utført og påpeke.  
Deltakelse i HMS-fora, inkludert AMU (rådgivende representant uten stemmerett)
AKAN (Arbeidslivets kompetansesenter for rus- og avhengighetsproblematikk) - planlegging på bedriftsnivå
Krisehåndtering - beredskapsplanlegging på bedriftsnivå
Risikokartlegging/risikovurdering av fysiske, kjemiske og biologiske forhold i tillegg til ergonomiske forhold
Bistand med "Register over eksponerte arbeidstakere"(kjemikalier (kreftfremkallende/arvestoffskadelige og bly), asbest, biologiske faktorer, ioniserende stråling og helsefarlige stoff ved bergarbeid).
Organisatorisk arbeidsmiljø - forbedring og utvikling
Kurs og opplæring og øvelser - for ledere, tillittsvalgte og ansatte
På ansattnivå (individoppgaver) - eksempler:

Sykefraværsoppfølging
Helsekontroll
Helsesertifisering (Off-shore, sjøfart, sjåfører etc.)
Arbeidsmiljøkartlegging
Yrkesvaksinering reisemedisin for tjenestereiser
Arbeidsplasstilrettelegging innen ergonomi (arbeidsstasjon og arbeidsopppgaver)
Arbeidsmedisinsk poliklinikk - Konsultasjoner hos bedriftslege vedrørende forhold relatert til arbeid
BHTs taushetsplikt og opplysningsplikt:
Taushetsplikt:
Når BHT mottar helseinformasjon om den enkelte arbeidstaker for eksempel ved helsekontroll og ved konsultasjon hos lege på arbeidsmedisinsk poliklinikk. Helsepersonell i BHT har samme rettigheter og plikter som annet helsepersonell: Journalføringsplikt og taushetsplikt som gjelder for alle individuelle helseforhold ihht. lov og forskrift.                                                                                                                        

Opplysningsplikt for BHT:
Gjelder helsesertifisering (eks. førerkort, røykdykking, off-shore, sjøfart o.l.) og yrkesvaksinering. Konklusjonen (ikke innholdet) skal opplyses til arbeidsgiver. Eksempler: at ansatt er godkjent/ikke godkjent til off-shorearbeid, eller at ansatt er/ikke er vaksinert mot smittefare som kan pådras i jobbsammenheng. 

Hvis BHT får kjennskap til faktorer i arbeidsmiljøet som kan ha negativ virkning på ansattes helse, skal BHT be om samtykke fra den opplysningene handler om, for å informere arbeidsgiver der ansatt blir identifisert. Ellers blir disse opplysningene anonymisert og på gruppenivå før arbeidsgiver blir informert.

Referanser
Arbeidsmiljøloven
Forskrift om organisering, ledelse og medvirkning, kapittel 13 (spesielt § 13-1, §13-2 og 13-3)
Forskrift om administrative ordninger, kapittel 2.
Lov om helsepersonell
Forskrift om pasientjournal